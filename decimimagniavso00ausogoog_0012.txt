-Vfl—

quam auctoris genius sibi quae uindicaret paucisque
aliis quae possent curae esse, non mirum si retine·
bantur in scriniis, dum conlectis opusculis in unum
quasi corpus etiam haec ingenii Ausoniani documenta
emergerent, quae iam prorsus diuersis inmixta poterant
placere pluribus. uelut Ephemeris quaeque eam se-
cuntur in Vossiano Domestica quae inscripsimus car·
mina cum Parentalibus et Professorum Burdigalensium
commemoratione.

Sed restant alia, quibus quod praefari amicique
nomen praeponere supersedit poeta mirum uidetur,
e. g. Vrbes. nam eas tamquam Theodosio sacras
propter uersus 64 sqq, oui totum uolumen erat di-
catum, exceptas fuisse ab ea norma uix crediderim.
Sic potius censeo: quae carmina Ausonius certis
amieis aut omnibus lecturis dicauit, ea edita
sunt aut antequam primum opuscula redigeret
in ordinem, aut ipso eo tempore, quo parabat
alteram tertiamue opusculorum editionem,
quae nullam prae se ferunt eius modi commen-
dationem, ea non nisi inipsa conlectione siue
priore siue altera sunt edita.

Atque bis quidem ipsum auctorem conlecta sua
opuscula emisisse ipsa dedicatoria carmina, Praefatiun·
culae quas diximus, euincunt tertiumque editurum
fuisse ea carmina probant, quae in altera editione non
recepta fuisse satis constat ex temporum rationibus,
edidisse tamen ipsum, qualiacumque erant, amicorum
nomen praepositum ostendit.

Et primam quidem editionem Syagrio adscripsit,
simul omnibus lecturis se suaque commendans (quod
etiam in Bissulae epigrammatis Paulo missis fecit),
alteram Theodosio Augusto et uetera et recentiora
carmina expetenti. tertiam, quam parasse eum prodit
illud, quod undique qualiacumque olim metro lu·
serat, corradebat, non ipsum absoluisse, sed nescio

quem srue cognatum siue familiarem, id ipsum, quad

 

